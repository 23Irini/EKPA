# ΕΚΠΑ - e-Learning
Συστήματα Τεχνητής Νοημοσύνης στην Κυβερνοασφάλεια <br> 
Σκοπός του προγράμματος «Συστήματα Τεχνητής Νοημοσύνης στην Κυβερνοασφάλεια» είναι η εκπαίδευση των συμμετεχόντων/ουσών στις βασικές αρχές και γνώσεις της κυβερνοασφάλειας, με την παράλληλη εισαγωγή εφαρμογών και αλγορίθμων τεχνητής νοημοσύνης και μηχανικής μάθησης. Στο πλαίσιο αυτό, θα παρουσιαστούν εφαρμογές και οφέλη από την υιοθέτηση τεχνολογιών μηχανικής - βαθιάς μάθησης στην ασφάλεια του κυβερνοχώρου, για τον εντοπισμό και την αντιμετώπιση σύγχρονων ψηφιακών απειλών. Επίσης, οι εκπαιδευόμενοι/ες θα εξοικειωθούν με τη συλλογή, την ανάλυση και την ερμηνεία δεδομένων κυβερνογνώσης, τα οποία συντελούν στη διασφάλιση από αναδυόμενες απειλές, ώστε να είναι σε θέση να εφαρμόσουν ευφυείς τεχνικές και μεθόδους για τον εντοπισμό κρυφών απειλών. Ταυτόχρονα, διερευνώνται τρόποι για τη βελτίωση των συστημάτων ανίχνευσης και αντιμετώπισης απειλών με τη χρήση της τεχνητής νοημοσύνης και της μηχανικής - βαθιάς μάθησης. Τέλος, θα παρουσιαστούν προηγμένες εφαρμογές τεχνητής νοημοσύνης και μηχανικής - βαθιάς μάθησης στην κυβερνοασφάλεια, συμπεριλαμβανομένων μεθόδων ομοσπονδιακής μάθησης, γενετικής τεχνητής νοημοσύνης και χρήσης εργαλείων μεγάλων γλωσσικών μοντέλων, όπως το ChatGPT. Με την ολοκλήρωση του προγράμματος οι εκπαιδευόμενοι/ες θα αποκτήσουν τις απαραίτητες γνώσεις και δεξιότητες, ώστε με τη χρήση σύγχρονων συστημάτων και εργαλείων τεχνητής νοημοσύνης να μπορούν να ανταπεξέλθουν σε θέματα όπως είναι οι απειλές, τα τρωτά σημεία και η κυβερνοασφάλεια στον σύγχρονο κόσμο.
Το πρόγραμμα απευθύνεται σε απόφοιτους Πανεπιστημιακής Εκπαίδευσης/ΤΕΙ της ημεδαπής και της αλλοδαπής, καθώς και σε απόφοιτους Δευτεροβάθμιας Εκπαίδευσης με συναφή στο αντικείμενο εργασιακή εμπειρία. Αναλυτικότερα, το πρόγραμμα απευθύνεται σε επαγγελματίες από τον χώρο της πληροφορικής και των θετικών επιστημών, οι οποίοι επιθυμούν να διευρύνουν τις γνώσεις τους και να αξιοποιήσουν τεχνικές και εφαρμογές της τεχνητής νοημοσύνης και της μηχανικής μάθησης στην κυβερνοασφάλεια.  
https://elearningekpa.gr/courses/sustimata-texnitis-noimosunis-stin-kubernoasfaleia
